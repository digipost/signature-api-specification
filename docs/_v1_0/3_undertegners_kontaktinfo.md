---
identifier: kontaktinfo
title: Undertegners kontaktinfo
layout: default
---

Undertegner(e) kan adresseres på to måter, med eller uten fødselsnummer.

### Adressering med fødselsnummer

Dette gir en sikrere identifisering, da kun riktig person har mulighet til å åpne og signere dokumentet.

_For [asynkrone signeringsoppdrag](#asynkrone-signeringsoppdrag)_: Undertegner må først identifisere seg ved å logge inn i signeringsportalen med ID-porten, BankID, BankID på mobil eller Buypass. Deretter kan hun åpne og signere dokumentet med f.eks. BankID. BankID vil derfor bli brukt 2 ganger.

_For [synkrone signeringsoppdrag](#synkrone-signeringsoppdrag)_: Avsender er ansvarlig for å sende riktig person til riktig lenke i signeringstjenesten (returneres fra tjenesten ved opprettelse av oppdraget). Undertegner kan deretter åpne og signere dokumentet med f.eks. BankID.

Signaturen vil inneholde navn på undertegner og hvilken elektronisk ID som ble brukt, og du kan velge mellom å vise hele fødselsnummeret eller kun fødselsdatoen deres. (Kun tilgjengelig for private avsendere når signeringsoppdraget opprettes i _avsenderportalen_ per 28/8 2017).


### Adressering uten fødselsnummer

_Kun tilgjengelig for [asynkrone signeringsoppdrag](#asynkrone-signeringsoppdrag) og private avsendere_.

Denne signeringstypen krever ingen innlogging, og du trenger ikke vite undertegners fødselsnummer. I stedet sender du inn e-postadressen og/eller mobilnummeret som skal motta varsel om signeringen. Se [regler for varselutsending](#regler-for-utsending) for en oversikt over hvilke varsler som sendes til hvilke tidspunkter.

**Du som avsender er ansvarlig for at riktig person åpner og signerer dokumentet.**

Undertegner får en lenke til dokumentet og fyller inn en sikkerhetskode som er oppgitt i varselet. Undertegneren kan dermed åpne og signere dokumentet direkte med BankID, BankID på mobil eller Buypass.

Selve signaturen er like sikker som hvis man logger inn før signering.

Signaturen vil inneholde navn og fødselsdato på undertegner, samt hvilken elektronisk ID som ble brukt.